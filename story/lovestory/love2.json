Rich Girl Poor Boy Love Story In Hindi : 

एक गरीब लड़का एक अमीर आदमी की बेटी से प्यार करता था. एक दिन उसने हिम्मत करके अपने दिल की बात उस लड़की को बता दी. उस लड़की को अपने पिता के पैसों पर बड़ा घमंड था. वह बोली, “देखो! मेरा रोज़ का खर्च तुम्हारी एक महीने की सैलरी से भी ज्यादा है. मैं तुमसे कैसे प्यार कर सकती हूँ? तुमने ऐसा सोच कैसे लिया? मैं तुम्हें कभी प्यार नहीं करूंगी. इसलिए बेहतर होगा कि तुम मुझे भूल जाओ और अपने लेवल की किसी लड़की से शादी कर लो.”

वह लड़का उस लड़की को भुला नहीं पाया. १० साल गुज़र गए. एक दिन अचानक वह उसी लड़की से एक शॉपिंग मॉल में टकरा गया. लड़की उसे देखते ही पहचान गई और उसे १० साल पहले की घटना याद आ गई. उस पर अब भी पैसे का गुरुर सवार था. फिर से उस लड़के को नीचा दिखने के लिए वह बोली, “हे तुम! कैसे हो? मैंने शादी कर ली है और तुम्हें पता है मेरे पति की सैलरी कितनी हैं? ५ लाख रुपये प्रति माह. क्या तुम कभी इतना कमा सकते हो?”

इतने सालों बाद भी उस लड़की के वैसे ही व्यंग्यपूर्ण शब्द सुनकर उस लड़के की आँखें आँसुओं से भीग गई.
<-ADS->
कुछ ही पलों में उस लड़की का पति वहाँ आ गया. इससे पहले कि वह कुछ कह पाती, उस लड़के को देख उसका पति बोल पड़ा, “सर! आप यहाँ? ये मेरी पत्नि है?”

फिर उसने अपनी पत्नि से कहा, “ये मेरे बॉस हैं. मैं इनके १०० करोड़ के प्रोजेक्ट का हिस्सा हूँ. और डिअर तुम्हें एक बात बताऊं? मेरे बॉस एक लड़की से बहुत प्यार करते थे, पर उसका दिल नहीं जीत सके. इसलिए इन्होंने आज तक शादी नहीं की. वह लड़की कितनी खुशनसीब होती, अगर उसने हमारे बॉस से शादी कर ली होती. आज के ज़माने में कौन किसी से इतना प्यार करता है.”

यह सुनकर उस लड़की को मानो झटका सा लगा और वह एक शब्द न कह सकी.

अपने घमंड के कारण आज किसी को उसके हालातों के लिए नीचा मत दिखाओ और उसे कमतर मत समझो. समय तो मौसम के समान है. हर वक़्त बदलता रहता है और उसके साथ हालात भी…! कल कुछ और थे, आज कुछ और है और कल कुछ और रहेंगे.


  //////End//////////